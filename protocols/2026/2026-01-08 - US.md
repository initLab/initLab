# Дневен ред


1. (от предишното събрание) Кандидатстване по младежки програми на Столична община, пратени са материали от Алекс (ВарнаЛаб)

2. (от предишното събрание) Маркетингова кампания със сравнения кое е законно и кое не, с цел промотиране на reverse-engineering, white hat hacking, lockpicking.

3. Начин на вземането на инфраструктурни решения, както и определяне на лицата, които са одобрени от УС да извършват тези неща.

4. Финализиране избора на подредба за началната страница на сайта на Лаба (събитията или представянето като първи и втори елемент).
	1. Надписът „предстоящи събития“ да се смени на нещо, което подсказва, че това не са буквално най-скорошните. Примерно „Избрани предстоящи събития“
	2. Под събитията да се сложи линк/бутон „виж всички/още/календара“.
	3. Да се спомене в „Организирай събитие“, че се очаква човек да провери календара за свободен слот за конкретно помещение.

5. Процедурно предложение за промяна във воденето на протокола на събранията на УС, входирайки поименни гласове и доводите.
	* Примерен MD файл - https://gist.github.com/DocWibbleyWobbley/2b7f134ac92eeae0e4983c7b86203945

6. На задачи и ангажименти се задава срок, при изтичането му се напомня еднократно и се удължава срока. Ако след това не е свършена задачата, може да бъде извзета от някой друг желаещ.

7. Рамка за организиране на събития в Лаба (правила, условия, очаквания, задължения и права на организаторите)

8. Обсъждане предложеното събиране за провеждане на „правни консултации“ от човекът на Ева

9. Поддържане/закупуване на робо-прахосмукачка за Лаба - сегашната е с мъртва батерия и нужда от допълнителни консумативи, но е стар модел, издава крайно силни звуци и може би е за цялостно бракуване. Съществен е и въпросът до колко искаме да има такова нещо в Лаба предвид релефа и географията на пода, както и отношението на общността към хигиената на пространството.

10. SIP договор

11. Текущо чистене и поддържане на хигиена в Лаба

12. Стратегия за подреждане на Лаба
	1. Физическо - колко и какви промени желаем да правим
		* Кухненски шкафове

	2. Цифрово - кои са местата за информация, които желаем да поддържаме

13. Закриване на PayPal, плащанията от Patreon да ходят директно по сметката ни.

14. Приемане на нови членове


# Решения на УС

**Начален час: 19:43**

1. УС е ок да се действа ad-hoc, с информиране на УС - прието с 5 гласа за

2. по усмотрение на УС някои от тези събития може да се рекламират, и ще са в календара - прието с 5 гласа за

3. Право на участие във взимането на инфраструктурни решения имат членовете на УС и одобрени от УС хора - групата NOC. За взимането на решение е нужно да има единодушие (консенсус) от поне трима човека, като поне един от тях е член на УС. УС трябва да бъде уведомен за взетото решение. - 5 гласа за

4. остава за обсъждане на следващо събрание

5. отхвърля се с 4 гласа против и един въздържал се

6. УС приема да не формализира такива неща. прието с 4 гласа за и един въздържал се.

7. продължаваме да работим по темата.

8. отхвърля се идеята да се случват техните събития при нас с 5 гласа за отхвърлянето.

9. минаваме на ръчна прахосмукачка и пенсионираме/бракуваме текущата. приема се с 5 гласа за

10. Васил Колев да се занимава, прието с 5 гласа за

11. остава за обсъждане на следващо събрание

12. остава за обсъждане на следващо събрание

13. приема се с 5 гласа за от присъстващите

14. кандидат за член - Анита Боснева - приема се с 5 гласа за

**Краен час: 20:26**

**Нарочва се УС за 2026-02-04 19:30**
