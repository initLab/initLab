# Дневен ред

1. Миграция към Discord - да решим:
	1. Дали продължаваме. Въпросът „дали продължаваме“ основно е за да сме наясно със странностите на discord-а и дали някоя не е наистина много притеснителна. (Васил)
	2. Срокове за местене на различните канали.
		* Предложение на Владо - Q3 2025 (до края на септември)
	3. Политика за буустване на сървъра
		* Предложение на Венци: да няма ограничения
	4. Политика за създаване на нови канали
		* Предложение на Венци: да се създават по заявка на член на Лаба
	5. Демонстрация на УС възможностите за управление на Дискорд сървъра (Венци)

2. Организация на събития - последно искахме да направим инструктаж/правилник по темата, за да е ясно как се организират по принцип и какви са отговорностите.
	* Към момента нямаме готов правилник. Може да ползваме Лабовия за основа, както и текста в страницата [Организирай събитие](https://initlab.org/events/%d0%be%d1%80%d0%b3%d0%b0%d0%bd%d0%b8%d0%b7%d0%b8%d1%80%d0%b0%d0%b9-%d1%81%d1%8a%d0%b1%d0%b8%d1%82%d0%b8%d0%b5/).

3. Предложение за промени по сайта - началната страница
	* Има предложение на Венци, с което Владо не е съгласен. Да се дискутира.

4. Вземане на решения (от предишното събрание)
	* Дискутиране на опция „въздържал се“, предложения за не-блокиране вземането на решения заради въздържали се (Васил, Венци)

5. Настройка, демонстрация и инструктаж за ползване на ПОС терминала от УС. (Венци)
	* За момента ще се ползва само за дарения и чл.внос, докато не подкараме фискалните бонове. Можем да издаваме фактури през Майпос.

6. Помощ за OpenFest - използване на mypos регистрацията на initLab за плащане/осчетоводяване на продажбата на тениски и друг swag (Васил)
	* Това ще спести на ФОП регистрацията в mypos (понеже има приличен шанс после ФОП да не се ползва), и може да помогне на initLab за сдобиване с по-добри условия от mypos
	* Примери за условията от Майпос (Венци)

7. Продажба на едро на Клуб-Мате без надценка за членове на Лаба (запитване от Колето, Аро, Волен) (Венци)

8. Лабът иска ли да се включи в https://fightchatcontrol.eu/ (Иво)

# Решения на УС

**Начален час: 19:45**

1. Миграция към Discord
	1. Приема се с 5 гласа - за.
		* Продължаваме с миграцията към Discord.
	2. Срокове за местене на различните канали. Каналите в телеграм стават read-only, премахват се линковете за invite и се пуска съобщение с покана за влизане в Discord. Краен срок за мигриране 2025-09-30 23:59:59. Списък с канали:
		* Канали на управителния съвет - 5 гласа за.
		* Board Games - read-only след 2025-10-31 23:59:59 - 5 гласа за.
		* Финансова грамотност - канала в телеграм не става read-only. 5 гласа за.
		* tinkerers - комуникация с Александър Миланов, за да се мигрира. 5 гласа за.
		* техническа поддръжка - прави се канал за подаване на сигнали (issues). Комуникация с Александър Миланов, за да се мигрира. 5 гласа за.
		* NOC - прави се канал с определена роля и ограничен достъп базиран на ролята. УС определя, кой да е в канала. 5 гласа за.
		* Photography - 5 гласа за.
	
	3. Приема се с 5 гласа за.
		* Няма ограничение.
	
	4. Приема се с 5 гласа за.
		* Правят се канали по предложения на потребителите на сървъра. Гласува се от УС за всеки канал.
	
	5. Демонстрация - Извършва се извън събиране на УС.

2. Има нахвърляни идеи на този [линк](https://cryptpad.fr/pad/#/2/pad/view/gOMQNoKx4ufYSeGZneevwHOOROJJrr5h4EHfXqHnHN0/). Да се допълни, формализира и да се гласува на следващо УС.

3. Приема се с 4 гласа за. Владо отсъства.
	* Сменя се началната страница с единия вариант, за една седмица и после с другия за една седмица. След това се гласува кой от двата да остане. След хвърляне на монета се определи първо да е варианта с „Какво е init Lab?“ отгоре.

4. Разписва се и се обсъжда на следващо УС.

5. Демонстрация myPOS. Извършва се извън събиране на УС.

6. Приема се с 5 гласа - за.
	* Купува се комбинирано устройство за приемане на плащания и издаване на касови бележки от Васил. Инит Лаб плаща изработката на тениските за OpenFest. Инит Лаб приема плащанията за тениските чрез закупеното устройство. Реалната печалба (след приспадане на 10% данък печалба) се превежда като дарение за ФОП.

7. Приема се с 5 гласа - за.
	* При поръчване на Club Mate за лаба, да се допитват членовете (при възможност), дали желаят да се включат в поръчката при следните условия:
		* Цената да включва отстъпката на лаба +10% данък печалба
		* Да се плати предварително издадената фактура
		* Да се вземат касетките в деня на доставката
		* Амбалажът се плаща, освен ако не връщат празния в същия ден

8. Приема се с 4 гласа за, Владо отсъства.
	* Иво предоставя начален текст. След редакция УС го одобрява и обявявява в каналите си и пред европейските представители. Срок за изпълнение - 2025-08-31 23:59:59.

**Краен час: 22:25**
