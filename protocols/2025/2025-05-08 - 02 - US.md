# Дневен ред

1. Предложение за вземане на решения по време на събранията на УС
	1. Вариант №1: Прочита се предложението.
		* Ако всички са съгласни се записва в протокола че е прието с единодушие и се преминава към следващата точка.
		* Ако има разногласия се гласува дали да се направи дискусия или не.
			* Ако гласуването е с резултат да се направи дискусия, такава се случва за предварително определено от участниците време. При изтичане на времето, дискусията се прекратява веднага, и се пристъпва към гласуване на оригиналното предложение.
			* Ако гласуването е с резултат да не се направи дискусия, такава не се започва, а се пристъпва към гласуване на оригиналното предложение.
			* След гласуване на оригиналното предложение в резултат на сценарии 1 или 2, в протоколът се записва резултатът от гласуването, дали предложението се приема или не, и се преминава към следващата точка.
	2. Вариант №2: Прочита се предложението.
		* Гласува се в текущия му вид. Целта е да се отсеят предложенията, по които има единодушие и тези по които има разногласия.
			* При подкрепа, се гласува със ЗА
			* При несъгласие, се гласува с ПРОТИВ
			* При безразличие/незаинтересованост, се гласува със ЗА.
			* При принципно съгласие с идеята, но несъгласие с начина на изпълнение, или желание за промяна на нещо в предложението, се гласува с ПРОТИВ.
		* Минава се през всички предложения, и се записват резултатите от гласуването.
		* Предложенията, които не са приети, са обекти на дискусии.
			* Съгласува се с участниците какво ще е максималното време за дискусия по предложението.
			* При изтичане на времето, се провежда потвторно гласуване. Резултатът от него е окончателния за това предложение.
		* Предложенията, които не са приети но и не са стигнали до дискусия, остават в статус отхвърлени, за дискутиране в следващото събрание, или на междинна дискусионна среща.
	3. Вариант №3 - неограничаващ свободата на членовете на УС да представят и обсъждат темите, покриващ цялата процедура по провеждане на среща на УС, целейки се към превенция на превземането на събранията от спорни теми, както и структурирането на събранията по начин, който да позволява обсъждането на всички планирани теми.
		* Определяне час на приключване на събранието.
		* Определяне реда на обсъждане и гласуване на темите от дневния ред по приоритет.
		* Задаване на времеви рамки за всяка от темите за обсъждане, съобразявайки се с определения час на причклюване на събранието.
		* Следвайки приоритетите на дневния ред:
			* Вносителят на тема я представя на присъстващите.
			* Ако някой има възражения ги представя на всеослушание.
			* Най-късно при изтичане на времето за темата се провежда гласуване.
				* В случай, че предложението не е прието или отхвърлено с мнозинство (обикновено или квалифицирано, според темата и съответното изискване в Устава), може да се гласува удължаване на времето за обсъждането на темата, в края на което удължение да се проведе повторно гласуване.
				* Ако решението не е окончателно отхвърлено или прието, то се преминава към следващата тема, като тази може да присъства в дневния ред едва на по-следващото събрание на Управителен съвет.
			* При достигане на крайния срок за приключване на събранието на УС този час може да се измести, ако всички присъстващи членове на УС могат да останат в събранието и подкрепят удължаването в гласуване.

2. Добавяне на секция Лектори в събитията на сайта
	* Създаване/редакция/изтриване на страница на лектор с име, снимка и описание в свободен текст
	* Асоцииране на събитието към 1 или повече лектора при създаването/редакцията му
	* Списък с всички лекции, които са асоциирани към лектора, на неговата профилна страница, с линк към събитията
	* Списък с лекторите в страницата със събитието, с линк към профилите им

3. (от предишното събрание) Наложителни неща за покупка (обзавеждане, оборудване, ремонтни материали, и др.)
	* За провеждане на събития
		* Електронизиран или ръчен стенен екран за проектор; - ще се уточним за точния екран, всички са за това да се купи такъв и в чата ще се вземе финалното решение за модел. //TODO
		* Стойка/скоба за таванен монтаж на проектора //TODO
		* Микрофон - ще се правят тестове с наличната техника и ще се обсъждат възможни варианти за решение //TODO: на отворените врати Венци и Васил ще тестват каквото имаме и ще обсъждат дали и какво да се мисли занапред.
	* За жичкаджии и електроничари
		* FLIR - не сме убедени, че ще се ползва активно //TODO: Венци да даде предложения в УС чата
	* Аналогови фотографски теми
		* Първо да се задвижат събития и да се види има ли общност, която би имала интерес да бъде подкрепена със закупуването на оборудване или консумативи //TODO:
	* За забавления
		* Настолни игри:
			* Cards against humanity; //TODO: търсим 2ра ръка до края на май, след това - нови
			* Карти срещу българщината; //TODO: търсим 2ра ръка до края на май, след това - нови
			* Splendor; //TODO: търсим 2ра ръка до края на май, след това - нови
			* Ticket to ride //TODO: Точо или Васил ще осигурят кутия
			* Разширение на Катан за 6 човека. //TODO: търсим 2ра ръка до края на май, след това - нови
			* Saboteur Deluxe (2рата версия) //TODO: търсим я нова
		* Място за разтуха
			* Като го преместим, ще мислим какво ще се взима.
	* Обзавеждане
		* Барбарони вместо фотьойлите - когато преместим къта, ще мислим какво ще купуваме.

4. (от предишното събрание) Формализиране на мерките за превенция и наказване на нежелано поведение у посетители на Лаба

5. (от предишното събрание) Изискване за медийна подкрепа от организатори на събития в Лаба
	* Предложение за препоръка, която даваме на организаторите: „Инит Лаб се издържа от членски внос на хората, които го подкрепят, и от даренията на посетителите му. За нас ще бъде от огромна помощ за стигането на Лаба до по-широка аудитория ако ни споменавате с профилите в социалните медии, когато споделяте информация за събитията при нас.“

6. (от предишното събрание) Подписване на договор с организатори на събития + инструктаж за ползването на Лаба

7. (от предишното събрание) Стандартизирана процедура за продаване/подаряване на вещи от Лаба, които не са пуснати за продажба към момента, облекчена процедура и срокове

8. Корекция в Правилника в точката за предоставяне на достъп на членове до Лаба (PR: https://github.com/initLab/initLab/pull/283/commits/1a258469e1a162bd99286d8afb841be1f9b18e0c)

9. Профил за сайт за поръчка на тениски с логото на Лаба - да трием ли профила?

# Решения на УС

1. Отлага се

2. Отлага се

3. Отлага се

4. Отлага се

5. При преговори с организатори на събития ще добавяме следното: „Инит Лаб се издържа от членски внос на хората, които го подкрепят, и от даренията на посетителите му. За нас ще бъде от огромна помощ за стигането на Лаба до по-широка аудитория ако ни споменавате с профилите в социалните медии, когато споделяте информация за събитията при нас.“ //TODO

6. Вместо да правим формален договор, ще изготвим ясен инструктаж за организтори, лектори и асистентите им. С подписването на инструктажа, тези лица да бъдат въведени в контекста/средата/порядките на Лаба до толкова, че да не възникват проблеми, свързани с недоразумения между нашите очаквания за поведението и отговорността им, поета с провеждане на събитието. //TODO

8. Одобрихме промяната //TODO: да пишем на членовете с известие за промяната,

9. Всички подкрепят изтриването заради качеството на щампата, разпадаща се след няколко минавания през сушилня.
