# Древен ред


1. Избор на платежен оператор, който да ползваме за електронни плащания в лаба.
	* на по-предишното общо събрание решихме да е Майпос но те отпадат отпадат, защото ми отказаха за втори път регистрацията, а и Недко не иска да им предостави лични данни, та и лабова сметка няма да искат да ни открият.
	* друг вариант е Уникредит Булбанк, където имаме сметка, но само Владо може да води комуникацията с тях. Но пък няма да искат лични данни на всички от УС.
	* друг вариант е да пробваме да се регистрираме в SumUp, Колето работи там и каза че не би трябвало да е проблем. Не съм гледал таксите и условията.Защо ни трябва платежен оператор:
	* да може да се плаща чл.внос с карта. В момента може през PayPal но таксата е висока (2-3%), при Майпос пада поне на половина че и повече.
	* да можем да добавим физически POS терминал към вендинг системата (покупки, чл.внос, дарения)
	* тарифа SumUp: https://www.sumup.com/en-us/#2PohxvZV4pWUrSVsUax4Lc
	* тарифа PayPal: https://www.paypal.com/us/business/paypal-business-fees
	* тарифа Stripe: https://stripe.com/en-bg/pricing (май нямат терминали?)

2. Представяне на проектите в сайта
	* Предложението е да се направят страници и подстраници за проектите на Лаба и да се представят в човешко-четим вид на сайта, а вече от всеки проект нека си има линк към wiki, където авторите на проектите да си избират вогонския диалект, с който да описват техническите особености на творението си. По този начин проектите ще имат една идея по-представителна презентация, поднесена на по-човешки език.

3. Изясняване на функционалните ни нужди от по-добър сървър и определяне на техническите му параметри:
	* Има кусури по spitfire (стабилност, шум, лакомия, ресурси), които може би искаме да разрешим, чрез замяната му. Има и идеи за лабово потребление на една потенциално по-голяма и мощна машина.

4. Освежаване на Лаба
	* планиране на дейности и разпределяне на отговорности по докарването на Лаба до по-уютно и приветливо състояние. Част от дейностите вероятно вече са описани в https://github.com/initlab/initlab/issues

5. Организиране на „гаражна“ разпродажба
	* след провеждането на поне една чистка в Лаба ще се натрупат вещи за разпродаване, които бихме могли да опитаме да продадем наведнъж в такова събитие като организираното преди доста години на Рила №6. Първоначалното предложение за разпродажбата е вещите, за които УС гласуват да се продадат да им се зададе цена според каквото поне 1 от УС би предложил като минимум, като самото оценяване може да се случва извън събранието.

6. Вписване на Лаба в инициативата endof10.org/ - да обсъдим потенциалното наличие на доброволци за целта.

7. Искаме ли да поддържаме twitter & mastodon акаунти? - Нямаме интеракции от там, от дъжд на вятър пише само Владо и е мъртвило откъм последователите.

8. Промяна на условията за приемане на дарения.
	* Даренията се разделят на 3 вида според техния размер за месеца:
		* Малки - от 0лв. до 1 (включително) месечен наем на лаба
		* Средни - над 1 до 3 (включително) месечни наема на лаба
		* Големи - над 3 до 18 (включително) месечни наема на лаба
	* Ограничения за даренията:
		* Малки - няма ограничение
		* Средни - няма ограничение за физически лица, не се приемат от юридически лица, ако касовата наличност надвишава 36 месечни наема на лаба
		* Големи - Не се приемат ако касовата наличност надвишава 36 месечни наема на лаба
	* Продължават да действат текущите ограничения за спонсорите.

9. Корекция на регистрацията на Лаба като радиолюбителски клуб. Венци е взел изпита за клас 1 радиолюбител, и предлага:
	1. Владо като председател на сдружението да пише подаде в КРС (през електронната им система, или сканирано на адрес lz@crc.bg) заявление за промяна на отговорника на радиоклуб Инит Лаб LZ1KIL от Ивайло Марков LZ1IRQ на Венцислав Атанасов LZ1SCK, както и за промяна на адреса на регистрация от ул. Рила 6 на ул. Цар Асен 64А
		* https://pas.crc.bg/ords/f?p=212
		* https://crc.bg/files/URChS/Radioamateur/Zaiavlenie_radiolub_2019&1.pdf
		* https://crc.bg/files/URChS/Radioamateur/Zaiavlenie_radiolub_Pril1_retranslatori_2019&1.pdf
	2. Избиране на подходяща антена и радиостанция за лаба, засега само на УКВ (144-146 MHz, 430-440 MHz)
		* Иво беше оставил Yaesu FT-857D, но си го взе. Не намирам същия модел на българския пазар
		* Според станцията ще изберем кабел и антена, която да се закрепи към рамката на някой от прозорците, и кабелът да мине през дупка в рамката
	3. Изваждане на всичко от склад-кьошето, разполагане в шкафове и други места, обособяване на бюрото там за радио клуб
	4. Създаване на страница в сайта за радиоклуба ни, кой може да го ползва, и как може да се свърже с доверени членове на лаба, които имат клас 1, за да може да ползва нашата станция под надзор на поне един от тях

10. Предложение за допълване на правилника, за да се избегнат конфликти между хора с остри и противоположни виждания
	1. Забрана за дискутиране на политически теми (партии, движения, пропаганда) в електронните канали на Лаба
	2. Забрана за политически събития в Лаба - такива, които промотират вижданията на конкретна политическа партия
	3. Забрана за разполагане на пропагандни/рекламни материали на политически партии и движения в лаба

# Решения на УС

1. Платежен оператор
	* ще опитаме с MyPOS, пък ако там се омажат нещата - продължаваме с другите алтернативи.

2. Проектите, представени в сайта
	* Владо ще направи шаблон и ще нареди инфо за проектите в сайта в подстраници //TODO

3. Нужди от по-нов сървър
	* решихме, че Недко, Васил и Венци ще се озъртат за ей такова нещо:
		* CPU TDP 60W
		* 2 * 2TB NVMe Mirror
		* 32GB RAM

4. Освежаване на Лаба:
	* https://github.com/initlab/initlab/issues/280
	* https://github.com/initlab/initlab/issues/277
	* https://github.com/initlab/initlab/issues/276
	* https://github.com/initlab/initlab/issues/272
	* https://github.com/initlab/initlab/issues/267
	* https://github.com/initlab/initlab/issues/262
	* https://github.com/initlab/initlab/issues/260
	* https://github.com/initlab/initlab/issues/259
	* местим радио-кьошето до принтерите с маса под прозореца, стремейки се да не блокираме нищо никъде
	* складовото кьоше го правим чил-кът с лед-лампички (IoT проект за сбирките?)
	* DIY рафтове м/у колоните зад подвижната дъска
	* сменяме плота на голямата черна маса с по-светъл такъв
	* нови рафтове над масите за запояване
	* табела за Лаба на бялата врата
	* шкафове за кухнята и смяна на сушилката

5. Гаражна разпродажба
	* правим чистка в деня на събитието, взимаме бира и бъзов сироп за примамка, после продаваме нещата с етикетче с цена в голямата зала и отстъпка за помагалите в разчистването и членовете 50%. 26 юли правим чистка, разпродажба и киновечер.

6. endof10.org (Linux install fest)
	* хора от openfest имат интерес да се пробват за еднократно събитие. Ние също бихме подкрепили такова, но не знаем дали можем да го затъркаляме за регулярно. //TODO Васил ще говори с хората.

7. Twitter & Mastodon
	* пиша по двете соц мрежи, че спираме да поддържаме акаунтите и да почнат да ни следят на другите места. После тия неща ги залепям в акаунтите, та да се виждат явно.

8. Ограничения за размери на даренията
	* с цел да не ставаме зависими или подчинени на единична организация, даряваща мащабни суми към сметката на Лаба, вкарваме следните ограничения:
		* Даренията се разделят на 3 вида според техния размер за месеца:
			* Малки - от 0лв. до 1 (включително) месечен наем на лаба
			* Средни - над 1 до 3 (включително) месечни наема на лаба
			* Големи - над 3 до 18 (включително) месечни наема на лаба
		* Ограничения за даренията:
			* Малки - няма ограничение
			* Средни - няма ограничение за физически лица, не се приемат от юридически лица, ако касовата наличност надвишава 60 месечни наема на Лаба
			* Големи - Не се приемат ако касовата наличност надвишава 60 месечни наема на Лаба //TODO да се обнови инфото на сайта.

9. Радио-клуба
	* Владо ще коригира регистрацията //TODO
	* Венци ще прегледа възможностите за антена и станция и ще съгласува с УС
	* Говорено в друга тема.
	* Венци ще направи страница, в която ще се качи инфо за хората с клас 1. Ще се направи ham@initlab.org списък. //TODO

10. Черен списък за определени теми
	* Посетителите на Лаба и участниците в комуникационните му канали следва да се въздържат от дискутиране на партийни и религиозни теми (партии, движения, пропаганда, идеологии) в електронните канали на Лаба и на място.
	* Забранява се организиране на партийни и религиозни събития в Лаба - такива, които промотират вижданията на конкретна организация.
	* Забранява се разполагане на пропагандни/рекламни материали на политически партии и религиозни институции в Лаба. //TODO да се качи в правилника
