# Дневен ред

1. Закупуване на RPi k8s клъстер за Лаба
2. Свикване на Общо събрание поради напускане на член на УС
3. Завършване на Манифеста на Лаба;
4. Формализиране на мерките за превенция и наказване на нежелано поведение у посетители на Лаба
5. Маркетингов план по отношение на партньорствата с нестопански организации и групи, подкрепяни по един или друг начин от Лаба
6. Актуализиране на процеса за обявяване на събитие в календара на Лаба

# Решения на УС


1. Ок сме да се вземе от бюджета на Лаба, но първо да видим има ли още желаещи за него, както и да се предложи на всеки желаещ член да допринесе за покупката. Задължително трябва да се изготви автоматизация за поддръжката на машинките. Важно е да бъде мрежово изолиран клъстъра и да не е достъпен отвън.

2. Общо събрание на 8 май, четвъртък, от 18:30, а ако не се събере кворум – от 19:30.
	* Освобождаване на членове на УС;
	* Избиране на нови членове на УС;
	* Приемане на ГФО и ГДД на Сдружението;
	* Разни;

3. Манифест на Лаба:init Lab е средище на разнообразни общности, където:
	* ​​​​​​​подхранваме любопитство и любознателност;
	* споделяме знание и опит;
	* подкрепяме идеите за отворен хардуер (open hardware), софтуер с отворен код (open software) и правото на поправка (right to repair);
	* насърчаваме​​​​​​​ образователни инциативи;
	* човъркаме, ръчкаме и чоплим хоби проекти (tinkering & hacking);Правим всичко това заедно, с приветливост и добронамереност.А понякога се събираме просто да се забавляваме!

4. Отлага се за дискусия в канала

5. Подкерпа от страна на Лаба към външна организация или организатор на събитие да бъде изрично упомената в социалните мрежи или сайтът на възползвалата се страна. Това ще влезе в правилника и в секция за създаване на събития. Искането за това е за отсрещна подкрепа на Лаба, не за да създаваме напрежение и врънкане. Очакваното действие от това ново правило е при преговори за събитие или партньорство да посочваме на съответния организатор или партньор, че очакваме тази минимална отсрещна подкрепа.

6. Отпада очакването в телеграм чата да се заявява с 24-часово изчакване запазване на слот в календара на Лаба. Вместо това организатор на събитие е препоръчително да погледне там дали случайно не е споменавана същата дата/час/зала за друго събитие.

**Краен час: 22:25**
