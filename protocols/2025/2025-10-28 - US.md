# Дневен ред


1. Да прехвърлим ли MyPOS услугата към ирландското им дружество или да потърсим друг доставчик?
	* Преместват се към ирландско дружество, което има риск да създаде изискване на регистрацията ни по ДДС, което бихме избегнали.

2. Обсъждане на възможно дарение от IT компания.

3. (От предишното събрание) Дали Шели датчиците за отворени врати/прозорци  да са финансирани от Лаба или не (общо са 13 бр на стойност 464.03 лв)

4. (От предишното събрание) Поръчка на тениски на Инит Лаб от същата печатница където правят на OpenFest - жълти, цветно лого с катерицата на сърцето. (Да говорим с дизайнер по тази тема?)

5. Договор със support.bg - изпратен е на имейл, да се одобри или да се изпратят корекции ако има нужда. До момента забележките са:
	* нямаме ДДС регистрация, а са ни написали ДДС номер
	* пише monthly а реално е yearly
	* нямаме бг версия на договора, а пише че тя е с превес пред английската

6. Кандидатстване по младежки програми на Столична община, пратени са материали от Алекс (ВарнаЛаб)

7. Подобрения на Лаба (Поли) Основни точки за обсъждане на срещата:
	1. Организация и поддръжка на лаба: оптимизация на пространството, подреждане на оборудването, почистване и поддържане на работна среда.
	2. Дизайн и визуална комуникация: обновяване на интериора, изготвяне на флаери, постери и други визуални материали.
	3. Дигитално присъствие: активност в социалните мрежи, актуализация и подобряване на уебсайта и култивиране на общност.

8. Звънеца на задната врата - махане на надписа, поставяне на жичен, добавяне на звънец на ет.3

9. Предложение за използване на дисковото пространство на новия сървър от канал #noc

10. Позиция относно провеждането на ключарски събития в Лаба

11. (донякъде свързано с предишното) Маркетингова кампания със сравнения кое е законно и кое не, с цел промотиране на reverse-engineering, white hat hacking, lockpicking.

12. Други.
	1. Украса за Halloween- свещи/лампички
	2. Разширяване на тавана в WC чрез дограма.

# Решения на УС

**Начален час: 19:38**

1. Извършва се обсъждане с счетоводителите на Лаба. Ако няма нужда от регистрация по ДДС, се продължава с използването на MyPOS. (4 гласа за, Марго липсва)

2. Приема се (5 гласа за).
	* Сума около 6000 лв. (3067.75 €).
	* Да се доуточни дали става въпрос за спонсорство, както предишни години.

3. Приема се да се покрият 50% (232.15 лв) от разхода за датчиците от Лаба. (5 гласа за)

4. Приема се да се поръчат 50 бр. тениски, като размерите се определят от данни предоставени от OpenFest. Финалният дизайн ще бъде доуточнен в бъдеще, с участие на членовете на Лаба. (5 гласа за)
	* Краен срок за предоставяне на дизайните: 2025-11-31.
	* Гласуване на дизайн: от 2025-12-01 до 2025-12-07.
	* Поръчване на 2025-12-08.

5. Уточнението на договора със support.bg е предмет на нормална дискусия. Решава се от УС в движение. Цената от 5лв. на месец на номер се приема (5 гласа за).
	* Оттегля се предложението да има минути за обаждания навън.

6. Отлага се за следващо събрание.

7. Подобрение на Лаба. Извършване на уговорени срещи за да се определи основното разпределение в Лаба. (5 гласа за).
	* Подточките се обсъждат на съответните срещи.

8. Приема се да се сложи жичен звънец на задната врата и на етаж 3. (5 гласа за)

9. Приема се сървъра да може да се използва за складиране на потребителско съдържание. (5 гласа за)

10. Не се забраняват такъв тип събития. Не се публикуват такъв тип събития. Последваща дискусия за private събития. (5 гласа за)

11. Отлага се за следващо събрание.

12. Други
	1. Приема се бюджет от 50 лв. за украса (5 гласа за)
	2. Приема се. Трябва да се обсъди с Колибри и с изпълнителя. (5 гласа за)

**Краен час: 21:41**

**Нарочва се УС за 2025-11-27 19:30**
