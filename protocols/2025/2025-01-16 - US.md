# Дневен ред

1. 3D принтерите в Лаба - брой и състояние
2. Преглед на обявите в сайта ни
3. Система за подбиране на храни за лавката
4. Дискусия за ел. инсталация в сградата на Колибри
5. Манифест на init Lab
6. Дейности през 2025 - събития, инициативи, популяризиране, etc
7. Onboarding на членове, списък с активни членове
8. Котешка популация в/около двора на Колибри
9. Matrix за Лаба.

Присъстващи - всички от УС, Марго дистанционнo през Jitsi.

Присъстващи членове - Рангел, Иво и Слави присъствено, Анита и Васил - през Jitsi.

# Решения на УС

1. 3D принтерите - имаме 8 души записани за курс за сега, Венци и Слави са отговорници за развитието на тези неща.
	* Мендел - работи
	* Анет А8 - изгорен екструдер, Слави е оправял частите, имаме резервни, та предстои сглабяне;
	* i3 Mega - работи някак, неравно легло, ама става;
	* ender - предоставен от Алцхаймер България, има да се тества;
	* SLA принтер - Anycubic photon s - работещ, тестван от Слави;

2. Обявите на сайта на Лаба:
	В описанието на категорията на сайта ще се напишат стъпките за това как се появява артикули там и какво следва. Марго ще пусне непродадените неща в OLX, Владо ще пусне мебелите във фб група за мебели.

3. Храни за Лавката:
	Марго ще се включи в работната група, ще търсим по-широко покритие за хора с хранителни предпочитания (веган, без глутенови, безбадемести). Марго може да провери за поръчки на доставни цени през магазин на познати. Анита има желание да се включи в работната група също.

4. Ел-инсталация за сградата и участието ни около това:
	Стараем се, когато помагаме да напомняме, че сме доброволци и всеки помага от собствено име, стараейки се да не позволяваме създаването на очакване, че Инит Лаб като организация се ангажира с поддръжката или подобренията извън това, което стои в договора ни за наем. Правим, каквото и когато можем с доброволни усилия. Не правим препоръки за експерти/изпълнители „в същото изречение“ при вдигане на флаг за проблем из двора/сградата. При направена препоръка за техници/изпълнители подчертаваме, че не носим отговорност.

5. Манифест на init Lab
	Направихме чернова на документа и нахвърляхме точки, които ще развиваме с времето.

6. Дейности през 2025 - събития, инициативи, популяризиране, etc
	* брошурата още се готви;
	* организиране на brainstorming събитие като това от есента, в което ще се обсъждат идеи за предстоящи събития и инициативи;
	* настолни игри до лятото всеки месец;
	* Анита предлага да прави презентации за Лаба в училища;
	* Ардуиновден;
	* участие в OpenFest;
	* отворените врати на Лаба;
	* аниме-вечери;
	* експерименти с ретро-телефони;
	* tinkerdays;

7. Onboarding на членовете
	Марио и Венци имат идея за SSO система, която да обединява членството на хората със системата за достъп, сайта на Лаба и т.н. и да позволява на едно място да виждаме активните членове и да можем да им пишем.

8. Котки около Лаба
	Анита предлага да поеме инициативата за комуникацията с хранещите котките жители за организирано събиране и кастриране на котките. Задължително преди това говорим с Колибри за това, че „познаваме човек, който желае да подеме инициатива за такова нещо“.
