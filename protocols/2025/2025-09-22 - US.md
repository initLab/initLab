# Дневен ред

1. Взимане на решения чрез цифрови анкети (в момента по Дискорд или имейл).
	* Решения се вземат само с квалифицирано мнозинство и активно участие на всички членове на УС в гласуването.
	* Oпция „Все ми е тая“. Предложение: когато член гласува „Все ми е тая“, тогава да се третира като липсваща част от кворума, ефективно сваляйки нужния брой гласове за мнозинството. Разписани сметки за състав на УС с 5 члена:
		* 0 „Все ми е тая“ – нужни гласове 3
		* 1 „Все ми е тая“ – нужни гласове 3
		* 2 „Все ми е тая“ – нужни гласове 2
		* 3 „Все ми е тая“ – нужни гласове 2
		* 4 „Все ми е тая“ – нужни гласове 1
		* 5 „Все ми е тая“ – решението не се приема.
	* Предложение: Анкетата се пуска със стандартен период на гласуване – 72 часа. След изтичането, ако липсва поне 1 глас на член на УС, по желание на инициатора се прехвърля в дневния ред на следващото събрание на УС.
	* Опция за вето – при получаване на разногласие между „за“ и „против“, и активно желание на който и да било от гласуващите да наложи вето, решението се делегира за следващото събиране на УС.

2. Регистрация на онлайн магазин за мърч, Владо да делегира достъп до НАП за подаване на XML отчети на Венци и/или Васил
	* Защо: Понеже можем, и понеже няма нещо такова съществуващо.Защо да го прави init Lab:Защото имаме mypos регистрация, можем да пуснем лесно такъв сайт (има някакъв примерен даже на shop.initlab.org) и двама човека (Васил и Венци) които да се занимаят с оперативната част, вкл. НАП.
	* Какво е нужно:
		* Самият online магазин с нужните интеграции – в момента има proof of concept на shop.initlab.org, който може да прекарва плащания през mypos и да вади нужните данни
		* Да се говори изрично с varnalab как да се включат – Говорено е с ВарнаЛаб, имат интерес и желание.
		* Да поискаме от mypos да можем да правим online плащания – Васил и Венци трябва да може да сглобят искането и Владо да го подаде. Част от искането е работещ онлайн магазин с нужите текстове: политика за поверителност, бисквитки, лични данни и пр.
		* Да се регистрира магазина в НАП – има формуляр, който можем да попълним и Владо да подаде
		* Да се даде достъп на Васил и Венци да подават месечния одиторски отчет за продажбите в НАП – за което изглежда Владо трябва да иде до НАП веднъж
		* График за периодични преводи към другите проекти, когато има – може да се сглоби нещо, което ги вкарва в банкирането на месец И ако са над 100лв и Владо да ги потвърждава, като стигне до тях
	* Колаборация с Варна Лаб – да продаваме и техен мърч в нашия онлайн магазин. (Венци)
	* Ако има интерес от страна на IT tour, да продаваме и техни тениски - Предложението се оттегля.

3. Взимане назаем на dlink AP-тата от лаба назаем от лаба за openfest
	* ще бъдат заменени с tplink-ове, или ще бъдат върнати после, или направо ще минем на openwrt one

4. Вдигане на dev версия на сайта, за да може там да се правят предложения за промени

5. Ограничаване на несъгласуваните промени по функционалности и външния вид на сайта
	* Венци е имплементирал промени по RSS и iCal за събитията, без същите да са били обсъдени. Владо предлага всякакви промени, различни от очевидно належащите в съдържанието да бъдат съгласувани с УС, преди да бъдат придвижени.

6. Нови уреди/мебели за Лаба:
	1. Втори климатик за голямата стая. Правихме експеримент, в най-топлите и в най-студените дни не си е работа само с един. Да махнем печките изцяло, и да купим втори климатик за голямата стая, поне 12 000 BTU. Изискване е да се уговорим с Колибри, че го купуваме за наша сметка, монтираме го на мястото на изгорелия и демонтиран климатик, и при напускане на мястото, ще си го демонтираме и приберем.
	
	2. Разместване в кухнята, нови уреди:
		1. махане на масата с микровълновата до вратата, местене на членския хладилник там – Готово е
		2. купуване на свободностоящна (1/2 височина) съдомиялна (например, вкъщи съм с такова: https://www.emag.bg/sydomijalna-mashina-indesit-6-komplekta-6-programi-klas-a-bjala-icd661/pd/E3JVTBBBM/) и разполагане до мивката
		3. махане на текущите пластмасови рафтове за съдове, замяна със сушилка (Марго ще даде)
		4. замяна на дървените рафтове за съдове с кухненски шкафове (да вземем размери, да скицираме предложение за разположението им)
		5. в зависимост от другите по точката – проектиране и изготвяне на нови долни и/или горни шкафове (Недко)

	3. Диван
		* Предложение на Марго: https://chudoveshti.bg/
	
	4. Плотер (Венци)
		* Пример: https://www.silhouetteamerica.com/cameo-plus
		* Има софтуер за Линукс: https://github.com/fablabnbg/inkscape-silhouette
		* Идеята е да се ползва за правене на стикери, карти за настолни игри и други лабови цели.
	
	5. Монтиране на Шели датчици за отворени врати/прозорци
		1. Дали да са финансирани от Лаба или не (общо са 13 бр на стойност 464.03 лв)
	
	6. Нови wifi AP-та за лаба – openwrt one, за да имаме Wifi-6 AP-та, в aliexpress са (само), ~180 лв. на AP.
	
	7. Поръчка на тениски на Инит Лаб от същата печатница където правят на OpenFest – жълти, цветно лого с катерицата на сърцето
		* да решим дали да има нещо на гърба или не (Венци)

# Решения на УС

**Начален час: 20:14**

1. Приема се с единодушие
2. Приема се с единодушие
3. Приема се с единодушие
4. Приема се с 4 гласа За и един Все ми е тая
5. Приема се с 4 гласа За и един Все ми е тая
6. Както следва:
	1. Приема се с единодушие
	2. Както следва:
		1. Готово е
		2. Отхвърля се с 2 гласа против, 1 глас за, 2 гласа въздържал се
		3. Приема се с единодушие
		4. да се предложи проект
		5. да се предложи проект
	3. Отлага се, за проекта за чил къта
	4. Приема се с единодушие
	5. Приема се, 4 гласа за, 1 глас против
		1. местим го за следващото събрание
	6. Отхвърля се с единодушие
	7. местим го за следващото събрание

**Краен час: 22:42**

**Нарочва се УС за 2025-10-20**
