# Протокол на УС на initLab, 2017-09-18

## Присъстващи

от УС:

* Васил Колев
* Ивайло Марков
* Марио Мишев
* Петко Борджуков
* Владимир Василев

Извън УС:

* Венцислав Атанасов
* Стоян Маринов

## Дневен ред

1. Ремонти
2. Междинно помещение
3. Коневръз
4. Лавка в лекционната
5. Организиране и провеждане на събития
6. "Минион"
7. Разпродажба/изхвърляне на ненужни вещи
8. Задачи в GitHub
9. Финансови въпроси
10. Уебсайта на Инит Лаб

Начало на събранието в 19:50

## Ремонти
* Боядисана е входната врата
* Обсъждаме варианти при непредвидено прекратяване на договора за наем от собственика
* Предложение за боядисване и измазване над рака (близко бъдеще)
* Предложение за боядисване на лекционната - май му дойде времето
* Предложение за боядисване на рейлс стаята - по-скоро не
* Декоративни дейности - #172

## Междинно помещение (#173)
* Гласува се да го изчистим, прието е единодушно
* Владо отхвърля предложението за стая със стари компютри
* Гласува се да се направи чил-аут зона, с диван (optional), маса и мек под, на който може да се сяда, приема се

## Коневръз
* Предложение да се купят вело-инструменти от велосипедистите или от лаба, за общо ползване.
* Капацитетът за велосипедни паркоместа е достатъчен за момента.

## Лавката: Reloaded (#175)
* Предложение да се премести малкия хладилник в лекционната, за бира/мате/etc. Касичката и ценоразписа да са върху него.
* Големия хладилник да остане в кухнята, за съхранение на храна/напитки на членовете.

## Събития
* Предложения за събития от Владо:
- лан парти
- бордови игри
- среща на WP преводачите
- CryptoParty
- среща за криптовалути (под въпрос)
* Предложение на Венци: система, която да спами социалните канали, като се добавят нови събития в календара на Лаба
* Предложение на Венци: свободно достъпен абонамент по e-mail за новини, свързани с лаба. Там да влизат автоматично всички събития + месечните Lab news.
* OpenFest в лаба от 30.10 до 5-6.11
* Предвижда се да има уебкастове на технически теми, организирани от Гуру - всеки петък вечер

## Minion
* Става въпрос за човек с 24/7 достъп и безплатно работно пространство, който да поддържа Фейсбук страницата и да се занимава с маркетинг на Лаба.
* Засега не се сещаме за подходящ човек

## Разпродажба/изхвърляне на ненужни вещи
* Продадохме вградената фурна, поне 2 монитора, Раховеца не успяхме.
* Да викнем хората, които рециклират батерии
* Да разкараме Правец-а от хаквариума, 486-цата може да остане вдясно от масата

## Финанси
* Имаме около 9000 лв баланс
* Местим се в УниКредит Булбанк до месец-два.
* Да сменим МЕТРО картата, да не е на името на Пешо, а на Марио
* Васил предлага бекъп интернет от ОнлайнДирект, не правим нищо по въпроса за момента.
* Официално не предлагаме вече колокейшън.

## Сайт на Лаба
* Венци изявява желание да оправи сайта, всички са съгласни. Владо ще помага с уърдпреса.
* Да добавим линк към https://webirc.ludost.net/?channels=initlab в контактите на сайта. Приема се 4 за, 1 възд.
* Гласува се да направим мейлинг листа yo@initlab.org с публично записване и отписване, автоматични нотификации за евенти и комункация между абонатите. Копираме целия мембърс вътре еднократно + всички от гугъл групата, и deprecate-ваме и двете. Преместване на initlab.org от гугъл в marla - поща, мейлинг листи (Васил). 5 гласа за.
* Изчистване на спам линковете (#174)

## GitHub issues
* Регистрация на Инит лаб. Трябва да пратим документи до Министерството на правосъдието. (#1)
* За таблеите, ще ребрандираме тези на сградата, после ще мислим за другите (#2)
* Има предложение да 3D-принтираме касичка за Лаба, Владо има предложение с буркан (#100/#175)
* Лепенки за лаба ще поръчаме на hackafe (#127)
* Тениски с катерици - on hold (#128)
* Трябва да изберем батерия за чешмата в кухнята (#161)
* Да купим пожарогасители (#171)

Събранието приключи в 22:10.
